<!DOCTYPE html>
<html>
<head>
  <link rel="icon" type="image/x-icon" href="../favicon.ico">
  <meta http-equiv="Content-Type" content="text/html; charset=UTF-8">
  <title>การเมืองไทย / @nex-era</title>
  <meta name="viewport" content="width=device-width,initial-scale=1">
  <link href="../js/w3.css" rel="stylesheet" type="text/css">
  <link href="../js/projex.css" rel="stylesheet" type="text/css">
  <link href="../js/material-x.css" rel="stylesheet" type="text/css">
  <script src="../js/projex.js"></script>
  <style>
    p, li, span {font-family: "Open Sans", sans-serif; font-size: 135%}
    code {color: white; background-color: black; border-radius: 10px; padding: 0 8px}
  </style>
</head>
<body style="background-color: ; max-width: 500px; margin-left: auto; margin-right: auto;">

  <!--picture-->
  <div id="top_image">
    <img id="top_image_img" src="../pic/trump-zelensky.jpeg" class="x-cover-pic" loading="eager">
    <img id="top_image_logo" src="../icon/nex-logo-white-bg.jpg" class="x-circle x-wh32" style="position: absolute; top: 8px; left: 8px">
  </div>

  <!--title-->
  <h3 id="post_title" class="x-red-dark x-title-cont">ทรัมปภัย / Trump Threat</h3>

  <div id="post_info" class="x-ubuntu x-blue-dark x-small" 
  style="padding: 32px 16px 16px 16px; color: var(--blue-grey-600); display: grid; row-gap: 8px;">
    <!--info-->
    <div id="publish_date" style="display: grid; grid-template-columns: 32px auto;">
      <img src="../icon/calendar.svg" class="x-wh20"> 
      <span>2025-03-06 12:26 +7</span>
    </div>
    <div id="writer" style="display: grid; grid-template-columns: 32px auto;">
      <img src="../icon/user.svg" class="x-wh24">
      <span>@writer1</span>
    </div>
    <div id="keyword" style="display: grid; grid-template-columns: 32px auto;">
      <img src="../icon/hierarchy.svg" class="x-wh20">
      <span>#ทรัมปภัย #trumpThreat</span>
    </div>
  </div>

  <!--story starts-->
  <div class="x-cont" style="padding-top: 0px">
    <p>ปฏิเสธไม่ได้ที่ตั้งแต่ทรัมป์เข้าสู่ตำแหน่งเมื่อ มกราฯ ต้นปี โลกกำลังมึนงง กับความประหลาดของอเมริกา</p>

    <p>แต่หลายประเทศก็คงพอนึกภาพออก ถึงความพิลึกพิลั่นตั้งแต่รอบที่แล้ว ที่เขาเป็นประธานาธิบดี ทีนี้พอมารอบนี้ ดูท่าอาจจะหนักกว่าเดิม ซึ่งแน่นอน ดูจากสโลแกนหาเสียง MAGA (Make America Great Again) ก็คงนึกออก ว่า จะมาแนว business-to-business เอาผลประโยชน์อเมริกันเป็นใหญ่ ไม่สนหน้าอินทร์ หน้าพรหม ไม่ต้องคำนึงเรื่องอะไรให้วุ่นวาย เหมือนทรัมป์เขาเป็นนักธุรกิจ ก็คงจะออกแนว ผลประโยชน์เป็นหลัก บทบาทในฐานะผู้นำโลก ที่จะคอยขับเคลื่อนโลก ให้ไปในทิศทางที่ดี หรือการช่วยเหลือกันแบบเพื่อนมนุษย์ ก็อาจไม่มี คือพี่แกจะเอาผลประโยชน์เป็นหลัก ว่างั้นเถอะ ถ้านึกว่าเป็นเถ้าแก่ ก็บอกว่า เถ้าแก่หน้าเลือด ใจแคบ ก็อาจเป็นได้</p>
  </div>
  <div class="x-cont mat-light-green1">
    <p>ตั้งแต่รับตำแหน่ง พี่แกก็ขู่ฟ่อๆ จะขึ้นภาษี เท่านั้น เท่านี้ เริ่มตีแคนาดา จีน และอีกหลายประเทศ เหมือนแกจะ reset ใหม่ทั้งหมด อะไรเก่าๆ ก็พร้อมโละ เรื่อง NATO, UN อะไรพวกนี้ นี่ก็ว่ากันว่า เจ้าหน้าที่รัฐบาลกลาง น่าจะโดนปลดไปเยอะอยู่ มีเรื่องราววุ่นๆ เกิดขึ้นในสหรัฐฯ มากพอสมควร</p>

    <p>ไม่กี่วันก่อน มีการประชุมกันที่ห้อง Oval Office ระหว่างทรัมป์ กับประธานาธิบดีเซเลนสกี ของยูเครน มีรองแวนซ์ ด้วย แล้วนักข่าวเต็มห้อง คือทรัมป์เขาจะคุยกันต่อหน้าสื่อเลย ไม่ต้องปิดห้อง ปรากฎว่าเกิดทะเลาะกันใหญ่ บางทีมันพูดผิดหูกัน คือทางยูเครนเขาก็รู้สึกไม่ค่อยพอใจที่ทางอเมริกา ชอบไปยกข้อมูลที่รัสเซียชอบเผยแพร่ มาอ้าง ซัดกันไปกันมา มันก็ดูเหมือนทั้งทรัมป์ และรองแวนซ์ พากันรุมเซเลนสกีใหญ่ เขาก็ตัวเล็ก ประเทศเล็กๆ เรื่องนี้มีคนอเมริกันจำนวนมากไม่ค่อย happy กับทรัมป์เท่าไหร่ มีประท้วงทรัมป์บนถนนด้วย ประท้วงแวนซ์ด้วย</p>
  </div>
  <div class="x-cont">
    <p>การประชุมกับผู้นำประเทศอื่นๆ ก่อนหน้า ก็ไม่ใช่ว่าจะดูดี เพียงแต่เขาไม่เอาเรื่อง คือเหมือนเด็กๆคุยมากกว่า อย่างคุยกะอังกฤษ บอก ถ้าไม่มีอเมริกาช่วย อังกฤษจะยืนต้านรัสเซียอยู่ได้มั๊ย อะไรทำนองนี้ ดูไม่น่ารัก นายกอังกฤษเขาไม่ต่อความยาว ทีนี้หลังจากทะเลาะกันในห้องรูปไข่แล้ว ยูเครนบินไปอังกฤษ อังกฤษเรียกประชุม EU ทันที คงจะเตรียมตัวที่จะรับมือกับรัสเซีย โดย EU คงจะต้องพึ่งอเมริกาให้น้อยลง หรือไม่พึ่งเลย กรณีอเมริกาเปลี่ยนไปเข้าพวกกับรัสเซีย อะไรทำนองนั้น ก็วุ่นๆ พอสมควร</p>

    <p>สรุปว่า ตอนนี้ทั้งโลก ต้องมาทบทวน ระบบโลก กันใหม่ (New World Order) ว่าใครอยู่กับใครกันแน่ อะไรต่างๆ เพราะการมาของทรัมป์ ทำให้ order เดิมๆ มันชักไม่เหมือนเดิม ทรัมป์พร้อมตีกับทุกคน ตอนนี้ทำตัวเหมือนเขาใหญ่สุด ในโลก ประมาณนั้น สามารถบงการทุกคนบนโลกได้ สงครามการค้าต่างๆ พร้อมเกิดทุกเมื่อ กับจีนนี่ ทรัมป์คิดว่าคงไม่เข้าพวก เพราะจีนใหญ่มาก แล้วไว้ใจไม่ได้ แต่ไปคุยดีกับรัสเซีย ส่วนประเทศอื่นๆ น่าจะกำลัง เล็ง ทรัมป์ อยู่เหมือนกัน ว่าจะเอากะหมอนี่ยังไงดี</p>
  </div>
  <div class="x-cont mat-indigo1">
    <p>มีความเป็นไปได้ว่า ทั่วโลก อาจพยายามจับขั้วกัน เพื่อคานอำนาจสหรัฐ ก็เป็นได้ โดยอาจมี จีน-รัสเซีย-เกาหลีเหนือ พวกนึง ยุโรปพวกนึง ตะวันออกกลาง เอเชีย แอฟริกา ทีนี้กลุ่มก้อนใหญ่ๆ นี้อาจมีการจับขั้วกันอีก ก็เป็นได้ คล้ายๆว่า โดดเดี่ยวอเมริกากันไปเลย แกเก่งนักใช่ไหม อยู่คนเดียวไปละกัน แบบนั้น</p>

    <p>ทีนี้ ขณะเขียนอยู่นี่ ก็ไม่รู้ว่าทางไทย มีการคิดอ่านอะไรกันบ้าง เท่าที่ดู ผู้นำเขาก็ไม่ค่อยสื่อสารไร ที่เป็นเรื่องเป็นราว ในสภาก็เหมือนไม่ค่อยมีเรื่องพวกนี้ ควรจะต้องคิดอ่านได้แล้ว ตอนนี้ช้างสารเขาจะห้ำหั่นกัน แล้วเขาไม่ชนกับตัวใหญ่อย่างเดียวด้วย เขาชนหมด ไม่ว่าเล็กว่าใหญ่ เหมือนอย่างรัสเซียกับยูเครนนั่น ช้างกับหนู เลยทีเดียว 3 ปีแล้ว ก็ยังคาราคาซังอยู่ อิสราเอลกับปาเลสไตน์อีก เป็นปีๆ เข้านี่แล้ว บรรดาผู้นำ ผู้บริหาร คิดอ่านกันได้แล้วเด้อ จะว่าไม่เตือน</p>

    <p>#ทรัมปภัย #trumpThreat</p>
  </div>
 



  <!-- page act ---------------------------------------------------->
  <div style="height: 48px"></div>
  <div style="position: fixed; left: 0; bottom: 0;">
    <button class="w3-btn x-p8 w3-white" 
    onclick="location.href='../update.html';"><img src="../icon/u-turn.svg" width="32" height="32"></button>
  </div>
</body>
</html>