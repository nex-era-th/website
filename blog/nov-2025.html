<!DOCTYPE html>
<html>
<head>
  <link rel="icon" type="image/x-icon" href="../favicon.ico">
  <meta http-equiv="Content-Type" content="text/html; charset=UTF-8">
  <title>การเมืองไทย พย68 @nex-era</title>
  <meta name="viewport" content="width=device-width,initial-scale=1">
  <link href="/js/w3.css" rel="stylesheet" type="text/css">
  <link href="/js/projex.css" rel="stylesheet" type="text/css">
  <link href="/js/material-x.css" rel="stylesheet" type="text/css">
  <script src="/config.js"></script>
  <script src="/js/xdev-b.js"></script>
  <script src="/js/projex.js"></script>
  <style>
    body { margin: 0 auto; padding: 0; max-width: 500px;}
    html { font-size: 16px }
    h1 { font-size: 1.3rem; color: darkred; margin: 30px 0; text-align: center; }
    p, li, span {font-family: "Open Sans", sans-serif; font-size: 1.3rem }
    code { color: slateblue;}
    .no-top-pad { padding-top: 0 }
    .smaller { font-size: 0.7rem ;}
    .normal { font-size: 1.2rem ;}
    .bigger { font-size: 1.3rem; }
    .grey { color: grey; }
  </style>
</head>
<body>

  <img src="/pic/water-market.jpeg" width="100%">

  <!--title-->
  <h1>การเมืองไทย พย68</h1>
  
  <div style="padding: 0 16px">
    <!--story starts-->
    <p class="smaller grey">11 พย 2568 (v1.1 15:27)</p>

    <p>เปลี่ยนรัฐบาลใหม่มาได้เดือน 2 เดือน แรกๆทำท่าจะดี ก็เหมือนๆเดิม ผู้นำใหม่ก็ไม่ต่างผู้นำที่ผ่านๆมา คือเหมือนอยู่ไปงั้นๆ แถมมีชื่ออยู่ใน 7 รายชื่อนักการเมืองไทยที่เอี่ยวกับ scammer ด้วยนะ (รายชื่อจากเกาหลีใต้) ดูมันยังไง ๆ แล้วบรรดาผู้บริหารทั้งหลายก็ดูจะสีไม่ค่อยขาวกันเท่าไหร่ แต่ละคนก็นักการเมืองเก่าเก๋าเกม ทั้งนั้น ประวัติโชกโชน</p>

    <p>สถานการณ์ต่างๆวุ่นวาย แต่ผู้นำก็ไปเรื่อยๆ เหมือนเฉยๆ ไม่สื่อสาร ไม่อะไร เป็นสไตล์ผู้นำไทยดั้งเดิม งานสภาแรกๆดูดี เข้าประชุมพรึ่บพรั่บ ผ่านไปไม่เท่าไหร่ ชักมีคนบ่นว่า ไม่เข้าประชุมอีกละ ตอนนี้ไทยเผชิญปัญหาเยอะ scammer ข้ามชาติจากเขมร ตัวบงการใหญ่ๆ ก็อยู่ในไทย พวกจีนเทา แล้วมาเจอน้ำท่วม มีพายุเข้าซ้ำเติมเรื่อยๆ บางพื้นที่บอก น้ำท่วมมาหลายเดือน ไม่ได้รับการช่วยเหลือใดๆ รองนายกๆเป็นตัวการใหญ่ scammer นี่ก็สำคัญ ดังนั้น ผู้นำเหมือนเป๋ๆ ทำไรไม่ถูก</p>

    <p>แกนปัญหารัฐบาลนี้คือ เขาไม่ได้มีเสียงมากในสภา มีเสียงพรรคประชาชนค้ำอยู่ ตอนเลือกนายก และพรรคที่ประกอบกันอยู่ ก็เก๋าๆทั้งนั้น จำนวนพรรคถ้าถอดออก 1 ก็ล้มได้ทั้งหมด คือสภาพไม่น่าจะมีอำนาจเหนือพรรคร่วมรัฐบาลเท่าไหร่นัก คงต้องประคอง ทำอะไรลำบาก แต่เป้าหมายนายกฯก็คงไม่อยากมาทำอะไรมากอยู่แล้ว คงเข้ามาลองเชิง แล้วจะใช้องคาพยพ จัดการการเลือกตั้งครั้งต่อไป คือแทนที่จะให้พรรคเพื่อไทยอยู่ในอำนาจต่อ สู้เข้ามาจัดการเองดีกว่า ประมาณนั้น</p>

    <p>ก็เป็นอันว่า คงจะคาดหวังอะไรไม่ค่อยได้ จากผู้บริหาชุดนี้ คุณนายก จริงๆ หากท่านโชว์เหนือซะหน่อย มันน่าจะเรียกคะแนนเสียงงวดหน้า ได้ไม่น้อยนะ ตอนแรกๆ สุ้มเสียง ซาวด์ ต่างๆ มาพอใช้ได้นะ แต่คิดว่าคงจะเละ เป็นอันว่า ก็จมจ่อมอยู่กับระบบง่อยๆต่อไป ปัญหามันเยอะ ประเทศนี้ ชี้ตรงไหน โดนหมด มันเหมือนเรื้อนขึ้นทั้งตัว แทบไม่มีจุดสะอาดน่ามอง ตอนนี้ข่าวว่า สส. พรรคประชาชน ไปจังหวัดไหน ก็ไปเจอแต่อาคารร้างๆ เอางบฯไปสร้างกันฉ่ำ แต่ไม่ได้ใช้จริง โครงการแบบนี้น่าจะเยอะ รวมๆ เดาๆ ด้วยคนเขียนเองนี่แหละ คิดว่า น่าจะเป็นหมื่นๆ ล้าน ที่ฉ่ำกันไป ตั้งแต่ยุค 10 กว่าปีนี่มา (ทหารครองเมือง) ก็ เราคงต้องการคนที่จะมาแก้ มุ่งมั่นจริงๆ จะเอาการเมืองเก่าๆ เขาคงชอบจะเกาะ ดูด กินประเทศมากกว่าแก้ไขอะไร</p>
      

    <p>เรื่องแก้ไขรัฐธรรมนูญ ก็ยังดันกันอยู่ แต่ก็แอบหวั่นใจ อยู่ว่า จะล่มรึเปล่า หรือพวกผู้นำเขาจะมีแผนอะไรซับซ้อน อาจไม่ยอมให้เลือกตั้งง่ายๆ ก็เป็นได้ หากเห็นว่า เลือกไปแล้วจะแพ้ อีกอย่าง พวกการเมืองใหม่ คิดว่าเขาคงไม่ให้ผ่าน ง่ายๆ มันต้องตัดแข้งขา หรือให้ดีก็ไม่ให้ผุดไม่ให้เกิด กันไป ทำนองนั้น ดังนั้น ส่วนตัวก็เห็นว่า ฝ่ายอำนาจเก่าคงจะ ยื้อ ให้ได้มากที่สุด นานที่สุด</p>

    <p>ยังไม่ได้เล่าอีกหลายเรื่อง เช่นเรื่องตำรวจ เรื่องอินฟลูดังรับบริจาค เรื่องฟุตบอลเยาวชน เดี๋ยวจะยาวไป เอาเท่านี้ก่อน เรื่องเยอะ ประเทศ</p>
  </div>
  

  <!-- copyright -->
  <p style="font-size: 0.7rem; color: grey; text-align: center;">Copyright &copy; 2025 @nex-era. <a href="https://creativecommons.org/licenses/by-nc-nd/4.0/">CC BY-NC-ND 4.0</a></p>


  <div style="display: flex; align-items: center; justify-content: center; padding: 40px 0; flex-direction: column;">
    <img src="/logo-o.png" width="45" class="w3-spin">
  </div>

  


  <!-- page act ---------------------------------------------------->
  <img src="/icon/u-turn.svg" style="width: 32px; position: fixed; left: 0; bottom: 0; cursor: pointer" onclick="location.href = '/update.html';">

<script>

xb.page.visitCount( nexWeb.nodeXurl + '/nex-web-visit-count', 
  { page: location.pathname, lastVisit: Date.now() }
)




</script>
</body>
</html>